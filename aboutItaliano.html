<!DOCTYPE html>
<html>
    <head>
        <meta name="viewport" content="width=device-width, initial-scale=1">
        <link rel="stylesheet" type="text/css" href="dist/css/styles.css"/>
        <link rel="apple-touch-icon" sizes="180x180" href="favicon/apple-touch-icon.png">
        <link rel="icon" type="image/png" sizes="32x32" href="favicon/favicon-32x32.png">
        <link rel="icon" type="image/png" sizes="16x16" href="favicon/favicon-16x16.png">
        <link rel="manifest" href="favicon/site.webmanifest">
        <link rel="mask-icon" href="favicon/safari-pinned-tab.svg" color="#ff0000">
        <link rel="shortcut icon" href="favicon/favicon.ico">
        <meta name="msapplication-TileColor" content="#b91d47">
        <meta name="msapplication-config" content="favicon/browserconfig.xml">
        <script src="dist/js/scripts.js"></script>
    </head>

    <body>

        <!--Menu-->
        <div class="menu">
            <a id="homelink" href="index.html">Cartoline da Göteborg</a>
            <a id="aboutlink" href="aboutItaliano.html">Il progetto</a>
            <a class="lang"></a>
            <a class="lang"></a>
        </div>

        <div id="statement">
            <p>
                Non sono un'artista, e la mia professione gioca un ruolo decisivo in questo progetto: lavoro come sviluppatrice di software, nell'ambito delle tecnologie del linguaggio. Si può quindi dire che il mio interesse principale siano i <i>linguaggi</i>, riferendosi tanto ai linguaggi di programmazione quanto a quelli naturali.
            </p>

            <p>
                Il progetto si ispira a un libro di scrittura creativa che si distingue per il suo approccio quasi ingegneristico: <i>Grammatica della Fantasia</i> di Gianni Rodari. Rodari è un sostenitore dell'<b>apprendimento tramite il gioco</b> e propone una serie di esercizi creativi che incoraggiano adulti e bambini a giocare con le parole. Lo scopo, spiega l'autore, è fare in modo che tutti, a prescindere dalla loro condizione sociale, abbiano a loro disposizione "tutti gli usi della parola", incluso l'uso creativo della stessa. "Non perché tutti siano artisti", scrive, "ma perché nessuno sia schiavo"¹. 
            </p>

            <p>
                A mio modo di vedere questo ragionamento si può applicare a qualsiasi forma d'arte, e chiunque può beneficiare del praticarne una. Il mio obiettivo è quindi quello di apprendere, tramite questo progetto, a lavorare con la fotografia in maniera <i>sistematica</i>, e sul tema della <b>sistematicità</b> mi torna alla mente un'altra opera letteraria: gli <i>Exercices de Style</i> ("Esercizi di Stile") di Raymond Queneau², dove la stessa storia viene trasformata e raccontata in 99 modi diversi.
            </p>

            <p>
                La parola <i>trasformare</i> è importante, poiché gli "esercizi di stile" presi in considerazione in questo lavoro sono <b>trasformazioni architettoniche</b>. Il risultato si presenta sotto forma di coppie di fotografie di edifici e altri punti di riferimento architettonici - tutti di scarso interesse turistico - della città di Göteborg. Ogni coppia è composta da un' immagine sperimentale, in cui il soggetto viene appunto trasformato, e una "cartolina" o immagine di riferimento.
            </p>

            <div id="references">
                ¹ Gianni Rodari, <i>Grammatica della Fantasia</i>. Einaudi 1973.
                <br>
                ² Raymond Queneau, <i>Exercices de Style</i>. Prima pubblicazione nella rivista <i>Messages</i>, 1943.
            </div>

            </p>
        </div>
    </body>
</html>