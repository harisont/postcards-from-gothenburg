# Vykort från Göteborg

Jag är ingen konstnär, och mitt yrke spelar en viktig roll i detta projekt: jag är mjukvaruutvecklare och arbetar med språkteknik. Sammanfattningsvis brukar jag säga att jag är mest intresserad av språk, vilket avser både programmering och mänskliga språk. 

Detta projekt är faktiskt inspirerat av en bok som handlar om språk, och i synnerhet om kreativt skrivande, men som har på sätt och vis en teknisk inriktning: _Grammatica della Fantasia_ ("Fantasins Grammatik") av Gianni Rodari. Rodari förespråkar __lärande genom lek__ genom att föreslå en rad kreativa övningar som låter vuxna och barn leka med ord. Målet är, förklarar förfättaren i inlediningen, att se till att alla, oavsett yrke och social status, kan använda språket på alla sätt, även kreativt. "Inte för att alla ska vara konstnärer", skriver han, "utan för att ingen ska vara slav" ¹.

Enligt min åsikt gäller detta för alla former av uttryck. Alla kan dra nytta av att ha en konstform som en del av sitt vardagsliv. För länge sedan valde jag fotografi och med detta projekt är det mitt mål att lära mig att __arbeta med fotografi på ett mer systematiskt sätt__. Här kommer de kreativa övningar in i bilden, och på tal om systematik minns jag ett annat litterärt verk: Raymond Queneaus _Exercices de Style_ ² ("Stilövningar"), där samma historia omvandlas och berättas på 99 olika sätt. 

Ordet _omvandla_ är viktigt i projektet, eftersom de stilövningar som jag valt är __arkitektoniska omvandlingar__. Fotografierna, som visar icke-turistiska men välkända byggnader och landmärken i Göteborg, tas i par: en experimentell bild, där motivet omvandlas och ofta blir svårt att känna igen, och en referensdbild som försöker se ut som en vykort. De som följer är några exempel på hur jag använder olika omvandlingstekniker, med referensbilden till höger.

## Exempel 1: detaljframhävning
En mycket enkel idé är att bara visa en detalj av en byggnad, som i fallet med den här fabriken.

## Exempel 2: val av en okonventionell synvinkel 
Ett alternativ är att välja en okonventionell synvinkel. Till exempel, Johanneberg Science Park fotograferades under- och bakifrån.

## Exempel 3: utnyttjande av reflektioner
En annan möjlighet är att inte visa landmärket direkt, utan snarare dess reflektion i vattnet eller på ett fönster.

## Exempel 4: funktionssändring
Man kan även få en byggnad med en viss funktion (i detta exempel ett bibliotek) att se ut som en med ett annat syfte (i detta fall en kyrka).

## Exempel 5: "landmärke A som landmärke B"
Sist kan man försöka framkalla ett annat, kanske mer välkänt landmärke (Disneyslottet i exemplet).

---

¹ Gianni Rodari, _Grammatica della Fantasia_. Einaudi 1973. Egen översättning.
² Raymond Queneau, _Exercices de Style_. Publicerades första gången i tidskriften _Messages_ 1943. 